<link rel="stylesheet" href="./assets/style.css">

<div class="callout">
<p><i>So karohi dīpam-attano</i>.</br>
Sii una lampada per te stesso. (_Dhammapada_, 18.2)</p>
</div>

Ho cominciato a occuparmi del pensiero indiano da adolescente. Determinante è stata l'influenza di mio nonno, prigioniero in India degli inglesi dopo la _guerra parallela_ in Africa. Ne era tornato con una grande stima degli indiani e con un po' di racconti. Incontrai presto la _Bhagavadgita_; e poi lo Yoga, nel suo senso più autentico. Allora ero già ateo rispetto al Dio dei monoteismi - mi aveva aperto gli occhi la morte di un bambino - ma non rinunciavo a una spiritualità che non escludeva la presenza nell'universo di qualcosa di diverso dalla materia. Alla fine dell'adolescenza sono diventato ateo nel senso più pieno. Ed è stato allora che ho incontrato il Dharma del Buddha, che non ho mai smesso di studiare e praticare. Il risultato di questi studi è in due libri. Il primo è un testo divulgativo, ma anche una confessione. Si intitola _La luna nell'acqua. Una mappa per perdersi nel Dharma del Buddha_. L'altro è uno studio più impegnativo sull'etica buddhista: _Le dimore leggere. Saggio sull'etica buddhista_ (Petite Plaisance, Pistoia 2021).

Questa pagina è dedicata al primo dei due libri. Contiene il testo integrale del libro, che è possibile anche scaricare in formato elettronico, e diverse note di approfondimento.

### La luna nell'acqua

<a href="https://antonio-vigilante.github.io/svaha/luna/index.html" class="button orange">Leggi online</a>   <a href="https://antonio-vigilante.github.io/svaha/download.html" class="button green">Download</a>   <a href="https://antonio-vigilante.github.io/svaha/acquista.html" class="button purple">Acquista</a>

### Pariyesana 

Appunti, analisi, traduzioni, discussioni intorno al Dharma del Buddha.

[Il mondo della mente. Dhammapada 1](dhammapada-1.md)
